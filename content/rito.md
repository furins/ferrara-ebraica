---
title: Rito
permalink: rito
ordine: 4
btnNext: Prosegui la visita
btnPrev: Pagina precedente
next: oggetti_cerimoniali
prev: sinagoga
---
{{<row>}}
{{<column>}}
{{< img src="/img/shofar.jpg" >}}
{{</column>}}
{{<column>}}
{{% p %}}Nella società ebraica ferrarese il centro della vita comunitaria è la sinagoga, luogo dove si tengono le funzioni religiose, ma anche spazio di ritrovo.
Per poter svolgere la preghiera pubblica, con la lettura della *Torah*, l’ebraismo prevede la presenza minima di 10 uomini ebrei, indicata con il termine *minian*.
In assenza di questa condizione le preghiere vengono svolte individualmente e non come comunità e non è prevista la lettura cantata della Torah e della
*haftarah*, un brano tratto dai Libri dei Profeti.{{% /p %}}
{{% p %}}Nel caso in cui si raggiunga il *minian*, la preghiera è scandita dal canto del *hazan*, cantore, che guida il resto dei fedeli nel corso dell’ufficiatura. Le comunità
ebraiche si differenziano l’una dall’altra per l’intonazione delle preghiere, che seguono tradizioni e melodie locali.{{% /p %}}
{{</column>}}
{{</row>}}

{{<row class="approfondimento">}}
{{< approfondimento >}}
{{<column>}}
{{% p %}}
# Talled di Leone Leoni
Il *talled* è uno scialle usato dagli uomini durante le preghiere del mattino o dopo aver recitato una benedizione.

L’esemplare in mostra apparteneva al rabbino di Ferrara, Leone Leoni (1897-1964), la cui storia si intreccia con quella della comunità.

La sera del 21 settembre 1941 un gruppo di fascisti entra nel complesso sinagogale di via Mazzini 95, devastando il Tempio Fanese e il Tempio Tedesco: gli
arredi sono danneggiati, alcuni oggetti sacri rubati e dei *Sifrei Torah* (i Libri della Legge) vengono bruciati in un rogo improvvisato nella vicina piazza Trento
Trieste. Quella sera i fascisti sfondano la porta della casa del rabbino Leone Leoni che, nel tentativo di fermare la devastazione delle Sinagoghe e di
proteggere i suoi famigliari viene schiaffeggiato dai fascisti.
{{% /p %}}
{{</column>}}
{{<column>}}
{{< img src="/img/talled.jpg" >}}
{{</column>}}
{{</row>}}
