---
title: Silvio Magrini
permalink: silvio_magrini
ordine: 10
next: ieri_e_oggi
prev: eccidio_castello
---
{{<row>}}
{{<column>}}
{{% p %}}
Silvio Magrini nasce a Ferrara l’8 gennaio 1881, da Mosè e Fausta Artom. Si laurea in Fisica a Bologna nel 1905 e dal 1913 è libero docente presso lo stesso
ateneo. Sposa Albertina Bassani e vive con lei nella casa di via Borgo dei Leoni. Con l’entrata in guerra dell’Italia nel primo conflitto mondiale, Magrini si
arruola come volontario con l’intenzione di lottare per quegli ideali che avevano dato la libertà agli ebrei italiani.

Silvio Magrini ricopre il ruolo di presidente della comunità ebraica di Ferrara e di questa e dei suoi ebrei ci lascia una storia dalle origini fino all’agosto del
1943, con la presa del potere da parte del Generale Badoglio. Nel 1943 viene catturato dai fascisti e consegnato alle SS tedesche. Transitato dal campo di
Fossoli, deportato ad Auschwitz, è morto presumibilmente il 26 febbraio 1944.

La sua storia degli ebrei di Ferrara ci è nota grazie alla sua famiglia, nel corso di un trasloco interno di casa Magrini sono state trovate le tre cartelle in cartone
che contenevano i fogli dattiloscritti e le numerose annotazioni dell’opera. Grazie al lavoro del nipote, l’Ingegner Andrea Pesaro, il testo è stato dato alle
stampe e la storia degli ebrei di Ferrara di Silvio Magrini è tornata a vivere.
{{% /p %}}
{{</column>}}
{{<column>}}
{{< img src="/img/magrini.jpg" >}}
{{</column>}}
{{</row>}}
