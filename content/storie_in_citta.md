---
title: Storie in città
permalink: storie_in_citta
ordine: 7
next: profumeria_finzi
prev: famiglia
---
{{<row>}}
{{<column>}}
{{< img src="/img/castello2.png" >}}
{{</column>}}
{{<column>}}
{{% p %}}
La Ferrara ebraica si compone di storie conosciute e altre meno note e, come spesso accade, i momenti negativi si alternano a quelli positivi.
L’area di insediamento storica degli ebrei ferraresi è il triangolo scandito da via Mazzini, via Vignatagliata e via Vittoria. Via Mazzini in particolare ha visto
fiorire nel tempo una serie di attività e negozi di proprietà di appartenenti alla comunità locale. Sono vivi nei ricordi i sapori delle specialità kasher (adatte alla
consumazione) del negozio della Nuta (Benvenuta Ascoli) e le essenze della [profumeria Finzi](/profumeria_finzi).

I mutamenti della città del primo Novecento portano in parte la firma di cittadini ferraresi di religione ebraica: si pensi ai piani regolatori e alle architetture liberty
di Ciro Contini o alle statue monumentali di Arrigo Minerbi.

Non c’è abitante di Ferrara che non ricordi il terribile [eccidio del Castello](/eccidio_castello), ferita aperta nel cuore della città, che al visitatore poco accorto potrebbe sfuggire, ma
che ha segnato l’inizio delle eliminazioni fisiche degli ebrei e degli anti-fascisti.

La storia ebraica permea Ferrara e la comunità condivide i successi, i vizi e le virtù della sua città. Una comunità che neanche le leggi razziali del 1938
riuscirono a far sentire straniera, come testimoniano gli scritti di [Silvio Magrini](/silvio_magrini).
{{% /p %}}
{{</column>}}

{{</row>}}